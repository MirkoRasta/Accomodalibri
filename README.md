# Accomodalibri
Semplice programma per reimpaginare i libri nella maniera giusta


Fin dalla giovane età ho sofferto dell'ordine nel quale sono impaginati i libri, questo modo tradizionale presentava troppi inconvenienti:

1) se uno vuole leggere nel letto, magari su un fianco, è costretto a girarsi ad ogni pagina oppure a spostarsi in avanti o indietro
2) se si ha una lucina per leggere al buio, questa va continuamente riposizionata
3) a scuola sei costretto ad occupare quasi per forza l'intero spazio di due pagine affiancate, nonostante tu ne stia leggendo una per volta
4) numeri di pagina una volta in un angolo, una volta in un altro angolo
5) sicuramente altri che ora non mi vengono in mente.

Questi problemi (irrisolti in centinaia di anni dalla nascita della stampa) mi hanno sempre attanagliato, finché nel 2021, per l'esame di economia all'università ho deciso di stampare gli appunti impaginati nel modo che ho sempre sognato: tutte le pagine sul lato destro del libro, una dopo l'altra senza doverlo mai spostare.

Nonostante odiassi quella materia, la gioia di studiare su un libro finalmente impaginato bene mi ha consentito di superare l'esame con gioia e serenità senza rischiare un esaurimento nervoso. Dopo averci pensato parecchie volte nel tempo trascorso, ieri, mercoledì 25 Maggio 2022 ho deciso di scrivere il mio PRIMISSIMO programma in Python che mi permettesse di superare questo disagio che attanaglia l'umanità.

Nei file trovate l'eseguibile (per windows, un giorno lo farò anche per Fedora).
Il codice per ora non lo metto perché mi vergogno
Il funzionamento è intuitivo, si pigia sul bottone "Seleziona PDF" (si, ho abusato della parola "seleziona", prima o poi lo aggiusto), si pigia "aggiusta PDF" e trovate il file aggiustato nella cartella di origine del file. 

Non fiori ma opere di bene.
